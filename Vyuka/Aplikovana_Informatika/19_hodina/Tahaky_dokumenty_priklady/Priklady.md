Cvičenie
1. Napíšte skript, ktorý prečíta rozmery bazénu v metroch a vypočíta množstvo vody v litroch, ktoré potrebujeme na zaplnenie tohto bazéna.
po spustení skriptu

zadaj 1. rozmer bazena: 5
zadaj 2. rozmer bazena: 1.5
zadaj hĺbku bazena: 0.8

pocet litrov = 6000
2. Napíšte skript, ktorý prečíta celé číslo n a reťazec a vytvorí nový reťazec, ktorý po vypísaní vytvorí tabuľku n riadkov po n reťazcov. Využite znaky '\n' a ' '. Nepoužite cyklus.
po spustení skriptu

zadaj pocet: 5
zadaj slovo: ahoj

ahoj ahoj ahoj ahoj ahoj
ahoj ahoj ahoj ahoj ahoj
ahoj ahoj ahoj ahoj ahoj
ahoj ahoj ahoj ahoj ahoj
ahoj ahoj ahoj ahoj ahoj
3. Napíšte skript, ktorý prečíta znakový reťazec a potom postupne z tohto reťazca vypíše do každého riadka jedno písmeno a to toľkokrát, koľké je to písmeno.
napr.

zadaj slovo: Python

P
yy
ttt
hhhh
ooooo
nnnnnn
pre čísla od 11 do 20 vypísať ich druhé aj tretie mocniny v tvare (11,121,1331) = každé do jedného riadka. Použite metódu format().
po spustení skriptu

(11,121,1331)
(12,144,1728)
...
4. Napíšte skript, ktorý prečíta jedno celé číslo n a dva rôzne znakové reťazce. Potom do n riadkov postupne strieda vypisovanie týchto dvoch reťazcov. Dajte pozor na nepárne n. Možno využijete priraďovací príkaz, ktorý vymieňa obsah dvoch premenných.
po spustení skriptu

zadaj pocet: 5
prvy text: programujem v Pythone
druhy text: som na matfyze

programujem v Pythone
som na matfyze
programujem v Pythone
som na matfyze
programujem v Pythone
5. Napíšte skript, ktorý najprv prečíta jedno celé číslo n a potom prečíta n ďalších desatinných čísel. Na záver vypíše súčet týchto čísel aj ich priemer.
napr.

zadaj pocet: 4
zadaj cislo: 14.2
zadaj cislo: 1
zadaj cislo: 5.7
zadaj cislo: 22

sucet je 42.9
priemer je 10.725
6. Napíšte skript, ktorý prečíta dve celé čísla a zo znakov '+', '-' a '|' vypíše obdĺžnik veľkosti podľa zadaných čísel.
napr.

zadaj 1. cislo: 5
zadaj 2. cislo: 2

+-----+
|     |
|     |
+-----+
7. Napíšte skript, ktorý prečíta celé číslo n a vypíše tabuľku n x n čísel od 1 do n**2, ktoré sú usporiadané do stĺpcov.
napr.

zadaj n: 5

1 6 11 16 21
2 7 12 17 22
3 8 13 18 23
4 9 14 19 24
5 10 15 20 25
8. Napíšte skript, ktorý prečíta celé číslo n a vypíše tabuľku čísel s n riadkami, pričom v prvom sú čísla od 1 do n, každý ďalší riadok je o 1 kratší (bez posledného čísla), v poslednom je 1.
napr.

zadaj pocet: 5

1 2 3 4 5
1 2 3 4
1 2 3
1 2
1
9. Upravte riešenie predchádzajúceho príkladu tak, že výpis každého riadku (okrem prvého) bude o 1 posunutý vpravo oproti predchádzajúcemu.
napr.

zadaj pocet: 5

1 2 3 4 5
 1 2 3 4
  1 2 3
   1 2
    1
10. Napíšte skript, ktorý prečíta celé číslo n a vypíše výpočet faktoriálu tohto čísla v tvare n! = 1*2*...*n = číslo.
napr.

zadaj n: 5

5! = 1*2*3*4*5 = 120
11. Napíšte skript, ktorý vypíše tabuľku výpočtu prvých 10 faktoriálov (vo formáte z predchádzajúceho príkladu). Použite vnorené cykly.
výpis by mal byť v tomto tvare

1! = 1 = 1
2! = 1*2 = 2
3! = 1*2*3 = 6
4! = 1*2*3*4 = 24
...